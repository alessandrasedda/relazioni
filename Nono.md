Strani collegamenti mentali di Alessandra

Luigi Nono nasce il 29 gennaio 1924 a Venezia, fu il secondogenito di Mario e di Maria Manetti.
Nasce in una famiglia di artisti, infatti il nonno è un bravo pittore, un prozio invece scultore e la nonna una cantante e pianista. Non solo, anche i genitori erano due amanti della musica e infatti erano pianisti dilettanti e frequentatori del teatro 'la Fenice'. Quindi Nono fin da piccolo è sempre stato in contatto con la musica e conosce artisti come Beethoven, Wagner, Toscanini e altri.
Fin da ragazzo assiste a spettacoli alla Fenice e al Festival internazionale di musica contemporanea alla Biennale di Venezia a dodici anni inizia a studiare pianoforte. Svolse gli studi nel ginnasio-liceo classico Marco Polo di Venezia dove conseguì la maturità nel 1942, cioè durante il secondo conflitto mondiale. Per assecondare i desideri del padre, nello stesso anno si iscrisse a giurisprudenza nell’Università di Padova. 
Per quanto riguarda la musica Luigi Nono studia con Malipiero, Maderna, Scherchen e tenne seminari ai corsi di Darmstadt fino al 1958.
Riteneva che la musica dovesse essere veicolo di un esplicito impegno civile e morale. La musica di Nono si caratterizza per zone di violento scatenamento della materia sonora e per abbandoni a un assorto, terso lirismo.
Nono lavorava intensamente all’idea di tracciare nuove vie, di ricercare nuovi percorsi musicali che potessero superare qualsiasi resto di accademismo e che potessero aprire le menti. Apprezzava ogni tipo di suono, persino i 'rumori' della città, le campane, lo sciabordio dell'acqua, il suono dei passi, il rumore dei cantieri. Riprodusse anche il suono della campana più grande e antica del campanile di San Marco, a Venezia, per una composizione per pianoforte e nastro magnetico.
Una caratteristica del suo modo di comporre è la sua convinzione che la musica sia dinamica e che si evolva sempre ed è perciò necessario esplorarla, in questo modo si annienta la paura di percorrere vie sbagliate, e l’errore stimola le persone a ricercare nuovi orizzonti, in una continua ricerca. Questo modo di vedere l'arte e la musica si può in qualche modo collegare alla visione della realtà che apparteneva ai pittori impressionisti e infatti anche loro erano convinti che la vita sia soggetta ad un'evoluzione continua, e cercano di trasmettere questa sensazione di mobilità di tutte le cose attraverso i soggetti da loro scelti, uno dei loro preferiti era l'acqua, mai ferma, sempre in continuo movimento e il loro modo di dipingere. Per esempio Monet, uno dei principali esponenti dell'arte impressionista, nonché il primo artista a sviluppare il modo di dipingere, en plain air cioè all'aria aperta, non rappresenta mai nelle sue opere una realtà immutabile, ma rappresenta uno dei tanti modi in cui essa può essere vista. Questa è la motivazione del dipingere all'aria aperta, in questo modo si riesce a vivere momento per momento il continuo modificarsi delle cose davanti a se, e possiamo dire che in qualche modo questo lavoro lo fa anche Nono, con la sua visione di musica che vuole trasmettere dinamicità, con il suo modo di ascoltare ogni tipo di suono, compresi quelli della città che lo circonda.

L'amore per gli elementi della città che dimostra di avere Nono lo ha anche Monet, lo si può capire proprio dai soggetti che le sue opere hanno, infatti i temi della città sono presenti, non dico in tutte le sue opere, ma quasi, i suoi preferiti erano infatti: la città, gli edifici e i paesaggi della Senna.
Nonostante questi due artisti siano molto diversi, sia per quanto riguarda il tipo di arte che trattavano, sia per quanto riguarda il periodo storico, hanno infatti praticamente 80 anni di differenza, io trovo che la loro visione dell'arte e il loro modo di comporre siano molto vicini.
Questo ci fa capire che le persone, nonostante abbiano gli stessi ideali, si possono esprimere con arti e modi diversi.
